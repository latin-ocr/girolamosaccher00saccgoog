troversum Euclidaeum Axioma citra omnem petitionem
principii clare demonstrem; nunquam idcirco adhibens
ex ipsis prioribus Libri primi Euclidaei Propositionibus,
non modo vigesimam septimam, aut vigesimam octavam,
’ sed nec ipsas quidem decimam sextam, aut decimam septi-
mam, nisi ubi clare agatur de triangulo omni [ξὶ] ex parte
circumscripto. Tum in posteriore parte, ad novam ejus-
dem Axiomatis confirmationem demonstrabo non nisi rec-
tam lineam esse posse, quae omnibus suis punctis a qua·
dam supposita recta linea aequidistet. Horum autem
occasione prima ipsa universae Geometriae Principia
rigido examini subjicienda hic esse nullus est, qui non
videat.

Transeo ad alios duos naevos Euclidi objectos. Prior
respicit definitionem sextam Libri quinti superaeque pro-
portionalibus: Posterior Definitionem quintam Libri sexti
super compositione rationum. Hic autem erit secundi mei
Libri unicus scopus, ut dilucide explicem praefatas Eucli-
daeas Definitiones, simulque ostendam non aequo jure
hac in parte Euclidis nomen vexatum fuisse.

Prodest tamen rursum praemonere, demonstratum a
me iri hac occasione unum quoddam Axioma, quod tutis-
sime per omnem Geometriam versetur, sine indigentia
illius Postulati, sub nomine Axiomatis ab interpretibus
(ut reor) intrusi, cujus usus incipit ad 18. quinti. [xii]

 

