stratis) illae aliae AXB, et AXM, citra omnem suarum
talium continuationum immutationem, suscipere possint
sub eadem immota AX alias in eodem plano positiones,
quales sunt ipsarum AXC, et AXF. Igitur illa sola AXD,
cujus nempe continuatio XD tum in eodem cum ipsa AX
plano existat, tum etiam aeque omnino se habeat in lae-
vam, ac dexteram partem praedictae AX, est linea recto
juxta explicatam definitionem, seu continuatio in rectum
ejusdem praesuppositae rectae AX.

Ex quibus omnibus tandem constat evenire non posse,
ut unum quodpiam sit commune segmentum duarum [81]
rectarum. Quod erat demonstrandum.

COROLLARIUM.

Ex duobus praemissis Lemmatis tria opportune sub
notare licet. Unum est: duas rectas, neque sub infinite
parva inter ipsas distantia, claudere spatium posse. Ratio
est, quia (prout in primo Lemmate) vel utraque illarum
sub duobus illis communibus extremis punctis immotis
revolvi posset ad novum situm occupandum, et sic (ex
jam tradita lineae rectae definitione) neutra foret linea
recta: vel una tantum in suo eodem situ persisteret, et
sic illa sola recta linea foret. Quod autem nequeat utra-
que in eodem ipso situ persistere, dum aliquod conclu-
dant spatium, etiamsi infinite parvum, manifestum fiet
consideranti posse faciem illius plani, in quo illae duae
consistunt, converti de superna in infernam, manentibus
caeteroquin in suo eodem loco duobus illis extremis
punctis. .

Alterum est: neque item ullam lineam rectam, in
quantalibet ejusdem productione in directum, diffindi
posse in duas quamvis sub infinite parva intercapedine.
Ratio est; quia (prout in praecedente Lemmate) conti·

 

