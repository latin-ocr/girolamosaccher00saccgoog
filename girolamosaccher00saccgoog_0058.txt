lis ipsi BA, jungaturque AK. Quoniam igitur super BD
perpendiculariter insistunt aequales rectae BA, DK,
aequales erunt (ex prima hujus) anguli BAK, DKA. Hoc
autem absurdum est; cum angulus BAK sit ex construc-
tione minor supposito recto BAC; et angulus DKA sit
ex constructione externus atque ideo (ex decimasexta
primi) major interno, et opposito DCA, qui supponitur
rectus. Non ergo alterutra praedictarum rectarum, DC,
BA, est altera major, dum anguli ad junctam CD sint
recti3 ac propterea aequales invicem sunt. Quod erat
primo loco demonstrandum. [³]

Demonstratur secunda pars. Si autem obtusi fuerint
anguli ad junctam CD, dividantur bifariam AB, et CD,
in punctis M, et H, jungaturque MH. Quoniam ergo su-
per recta ΜΗ perpendiculariter insistunt (ex praece-
dente) duae rectae AM, CH, poniturque ad junctam AC
angulus rectus in A, non erit (ex prima hujus) recta CH
aequalis ipsi AM, cum desit angulus rectus in C. Sed
neque erit major: caeterum sumpta in HC portione KH
aequali ipsi AM, aequales iorent (ex prima hujus) anguli
ad junctam AK. Hoc autem absurdum est, ut supra.
Nam angulus MAK est minor recto; et angulus HKA est
(ex decimasexta primi) major obtus0, qualis supponitur
internus et oppositus HCA. Restat igitur, ut CH, dum
anguli ad junctam CD ponantur obtusi, minor sit ipsa
AM; ac propterea prioris dupla CD minor sit posterioris
dupla AB. Quod erat secundo loco demonstrandum.

Demonstratur tertia pars. Tandem vero, si acuti iue-
rint anguli ad junctam CD, ducta pariiormiter (ex prae·
cedente) perpendiculari MH, sic proceditur. Quoniam

 

