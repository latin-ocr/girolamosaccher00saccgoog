superpositionem quadrilateri ABDC super quadrilaterum
CDXR, adhibita communi basi CD. Deinde elegantius
sic proceditur. Jungantur AD, RD. Constat (ex quarta
primi) aequales fore in triangulis ACD, RCD, bases AD,
RD, atque item angulos CDA, CDR, ac propterea aequa-
= les reliquos ad unum rectum, nimirum ADB, RDX.
Quare rursum (ex eadem quarta primi) aequalis erit, in
triangulis ADB, RDX, basis AB, basi RX. Igitur (ex
praecedente) anguli ad junctam RX erunt recti, ac prop-
terea persistemus in eadem hypothesi anguli recti.

Quoniam vero augeri similiter potest longitudo per·
pendiculorum in infinitum, sub eadem basi AB, consis-
tente semper hypothesi anguli recti, demonstrandum est
eandem hypothesim semper mansuram in casu cujusvis
imminutionis eorundem perpendiculorum; quod quidem
ita evincitur. [7]

Sumantur in AR, et ΒΧ duo quaelibet aequalia per·
pendicula AL, BK, jungaturque LK. Si anguli ad junc-
tam LK recti non sint, erunt tamen (ex prima hujus) in-

vicem aequales Erunt igiturex una parte, ut puta ver·
sus AB obtusi, et versus RX acuti, ut nimirum anguli
hinc inde ad utrunque illorum punctorum aequales sint

(ex decimatertia primi) duobus rectis. Constat autem
aequalia etiam invicem esse perpendicula LR, KX, ipsi
RX insistentia. Igitur (ex tertia hujus) erit LK major
quidem contraposita RX, et minor contraposita AB.

Hoc autem absurdum est; cum AB, et RX ostensae
sint aequales. Non ergo mutabitur hypothesis anguli
recti sub quacunque imminutione perpendiculorum, dum
consistat semel posita basis AB.

Sed neque immutabitur hypothesis anguli recti, sub
quacunque imminutione, aut majori amplitudine basis;
cum manifestum sit considerari posse ut basim quodvis

 

