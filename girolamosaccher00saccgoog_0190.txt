'sit (ex 19. primi) ipsa QS, et sic multo major ipsa BT,

sive CN; sumatur in FS portio IS aequalis ipsi CN, et
ex puncto I erigatur ad FS perpendicularis IR occurrens
in puncto R ipsi AS. Cadet autem punctum R inter
puncta A, et S: si enim caderet in aliquod punctum ipsius
AF, haberemus in eodem triangulo (contra 17. primi)
duos angulos majores duobus rectis, cum angulus ad
punctum F versus partes puncti A ostensus jam sit ob-
tusus.

Post tantum apparatum sic conclude Quandoquidem
in quadrilatero AOIR recti sunt anguli ad puncta O, et I;
et est acutus angulus (ex 17. primi) ad punctum A, prop
ter rectum angulum AOS; ac rursum est obtusus (ex 16.
[62] ejusdem primi) angulus IRA, cum rectus sit angulus
RIS: consequens tandem est (ex Cor. II. post 3. hujus)
ut latus AO majus sit latere IR. At (juncta OQ) latus
AQ majus est (ex 18. primi) latere AO propter angulum
obtusum in Ο, cum angulus AOS factus sit rectus. Igi-
tur reeta AQ multo major erit recta IR, sive (ex 26.
primi) recta MC, et sic multo major recta AB, pars toto,
quod est absurdum.

Non igitur ullus assignari potest angulus MNC, quo
semper major sit, aut saltem non minor excessus cujusvis
ex praedictis angulis obtusis supra angulum rectum.
Quare anguli illi obtusi, magr's ac magis distantes ab eo
puncto A, semper magis sine ullo certo limite accedent ad
' aequalitatem cum angulo recto. Quod erat postremo loco
demonstrandum.

 

