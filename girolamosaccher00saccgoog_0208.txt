debet demonstratum in XXVIII. hujus, prout moneo in
ejusdem Corollario.

Itaque constat unum aliquem fore (in hypothesi an·
guli acuti) determinatum acutum angulum BAX, sub
quo educta AX non nisi ad infinitam distantiam incidat in
[70] eam ΒΧ, ac propterea sit ipsa limes partim intrin-
secus, partim extrinsecus ; tum earum omnium, quae sub
minoribus acutis angulis ad finitam distantiam incidunt in
praedictam BX; tum etiam aliarum, quae sub majoribus
angulis acutis, usque ad angulum rectum inclusive, corn-
mune obtinent in duobus distinctis punctis perpendiculum
cum eadem ΒΧ. Quod erat etc.

PROPOSITIO XXXIII.

H ypothesis eupuli acuti est obsolute falsa· quio repugnans
naturae lineae rectae.

Demonstratur. Ex praemissis Theorematis constare
potest eo tandem perducere Geometriae Euclideae inimi-
cam hypothesin anguli acuti, ut agnoscere debeamus duas
In eodem plano existentes rectas AX, BX, quaein infini-
tum protractae versus eas partes punctorum X in unam
tandem eandemque rectam lineam coire debeant, nimi-
rum recipiendo in uno eodemque infinite dissito puncto
X, commune in eodem cum ipsis plano perpendiculum.
Quoniam vero de primis ipsis principiis agendum mihi
hic est, diligenter curab0‚ ut nihil omittam quasi nimis
scrupulose objectum, quod quidem exactissimae demon-
strationi opportunum esse cognoscam.

LEMMA 1.

Duae rectae lineae spatium non comprehendunt.

Definit Euclides lineam rectam, quae exaequo sua
interjacet puncto. Esto igitur (fig. 37.) linea quaedam

¹72

 

