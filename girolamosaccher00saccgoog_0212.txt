novum, et novum occupandum locum pertranseant, ipsius
vero ADDX puncta omnia etiam intermedia in eodem
loco persistant. Non igitur fieri potest, ut duae juxta
praemissam intelligentiam rectae lineae, spatium compre-
hendant. Quod erat propositum. l72l

COROLLARIUM Ι.

Hinc porro sequitur admitti oportere postulatum illud
Euclidaeum: quod α dato puncto ad quodlibet assiqnatum
punctum rectam lineam ducere liceat. Nam clare intelli-
gitur, duas semper sine ullo certo limite duci posse lineas,
praedictis punctis A, et X terminatas, quae propiores in-
vicem fiant, minusque idcirco spatium comprehendant,
dum scilicet una quidem ducatur ad laevam partem, et al-
tera uniformis ad dexteram, sive una sursum, et altera
deorsum; duci, inquam, posse lineas ejusmodi semper in-
vicem sine ullo certo limite propiores, quae utique omnino
uniformes inter se sint, sibique invicem idcirco succedant,
dum circa immota extrema puncta A, et X, revolvi ipsae
intelligantur. Inde autem clare itidem intelligitur, sequi
tandem debere (in semper majore harum uniformium li·
nearum, unius ad alteram accessu) coitionem in unam,
eandemque lineam ADX, quae circa immota extrema illa
puncta revolvi nequeat ad occupandum novum locum. Et
haec erit linea recta postulata.

Ubi rursum constat unicam esse, quae a dato puncto
ad quodlibet alterum assignatum punctum potest duci
linea recta.

 

